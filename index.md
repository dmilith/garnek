
# programowanie garnka


---


### [2014-07-28] Golonka w warzywach
###### Składniki: goleń przednia wieprzowa, korzeń selera, marchew, korzeń pietruszki, piwo jasne, czosnek, oliwa, przyprawy

```
Do miski lejesz oliwę, wyciskasz na to 2-3 ząbki czosnku, doprawiasz przyprawami, obtaczasz w tym mięso, odstawiasz na godzinę. Na patelnię kładziesz smalec, smażysz na dużym ogniu. Obsmażasz skórę goleni na rudo-brązowo. Potem przesmażasz resztę stron. Po dokładnym przesmażeniu, golenie przekładasz do garnka. Zalewamy golenie piwem. Gotujemy w piwie przez około 20 minut ze wszystkich stron. (Piwo powinno odparować parę razy, smak sosu będzie zależał od ilości cykli dolewania). Wsypujemy drobno tarte warzywa do garnka, przykrywamy. Dusimy przez około godzinę. Solimy. Ostatnie kilkadziesiąt minut odparowujemy sos. Golonka jest gotowa gdy sos będzie kleisty.
```

---


### [2014-07-27] Zapiekanka, v2
###### Składniki: szpinak, boczek wędzony, czosnek, ser topiony, mleko, pomidory, masło, mąka, ser żółty, cebula, makaron gniazdka, oliwa, przyprawy

```
Makaron gniazdka gotujesz z oliwą i solą, w wodzie po makaronie gotujesz 5 minut szpinak (surowy), odcedzasz szpinak, kroisz na drobną kostkę. Rozgrzewasz oliwę na patelni, na nią szpinak, wyciskasz 3 ząbki czosnku, mieszasz, smażysz 5 minut. Oblewasz sokiem z cytryny, dodajesz 1/5 masła, dodajesz serek topiony, rozpuszczasz, odstawiasz masę szpinakową. Pomidory smażysz 3 minuty aż puszczą sok. Przyprawiasz pomidory bazylią i tymiankiem (+przyprawa do bruschetty). Dodajesz do pomidorów pół cebuli krojonej w kostkę. Odcedzasz pomidory, odstawiasz do naczynia. Wędzony boczek kroisz w drobną kostkę. Obsmażasz 5 minut na dużym ogniu. Wykładasz naczynie zaroodporne makaronem, na to pomidory, na nie boczek, a na to wszystko masę szpinakową. Obsypujesz obficie tartym serem. Na patelni rozpuszczasz 1/4 kostki masła, dodajesz łyżkę mąki tortowej, dodajesz gałki muszkatałowej, pieprzów, soli, ziół, zasmażasz. Dolewasz mleka tyle by uzyskać żądaną gęstość sosu. Polewasz sosem ser. Powinien być na tyle rzadki by przeniknął przez wszystkie warstwy zapiekanki. Popijasz sokiem pomidorowym który odlałeś ze smażonych pomidorów ;)
Piekarnik 180°C, ~50 min.
```

---


### [2014-05-12] Coś na kształt Greckiej musaki, v1
###### Składniki: cukinia, oliewa, cebula, pomidory, mięso mielone (wołowe), masło, mąka, mleko, jajko, ser żółty, przyprawy

```
Około 6-7 cukini, kroisz wzdłuż na paski <0.5cm, obsypujesz solą, odstawiasz na 15 minut aż puści sok (odlewasz). Smażysz je na oliwie na średnim ogniu na rumiano. Z patelni osuszasz ręcznikami papierowymi. Kładziesz w naczyniu żaroodpornym jako podstawę. Bierzesz cebulkę skrojoną w kostkę, wrzucasz mięso mielone ~70 dag, kartonik 500g przecieru z pomidorów, wrzucasz w mięso, doprawiasz (pieprze, sól). Smażysz aż odparuje większość wody, wrzucasz na cukinie, przykrywasz kolejną warstwą cukinii. Na to robisz sos - 100g masła, plus mąka, gałka muszkatałowa, mleko, do tego żółtko. ~alewasz na zapiekankę, kruszysz/ścierasz ser żółty, posypujesz bazylią. Mieszasz ser z sosem na górze (żeby nie wysuszyć sera przy pieczeniu).
Piekarnik 180°C na ~45 minut,
```


---


### [20XX-XX-XX] Spaghetti v3
###### Składniki: mięso mielone wołowe, pomidory (suszone i w puszkach bez skórki), marchew, pietruszka korzeń, seler, cebula, czosnek, ser żółty, makaron spaghetti, przyprawy

```
Do większego garnka wrzucasz zawartość puszek. Obraną marchewkę, pietruszkę i seler ścierasz na drobnej tarce i dorzucasz do pomidorów. Suszone pomidory, kroisz w paski i wrzucasz do garnka. Gotujesz na małym ogniu, dorzucasz starte papryczki (lepiej nie robić tego palcami, tylko przez np rękawiczki lub jakąś folię). Kroisz paprykę, dorzucasz do całej reszty. Sypiesz przypraw wg uznania. Solisz i dalej gotujesz na małym ogniu (bez przykrycia). Na patelnię wrzucasz pokrojoną w paski cebulę. Smażysz na średnim ogniu aż cebula się zeszkli. Wrzucasz jedno i drugie mięso mielone do cebuli. Rozdrabniasz mięso na patelni, mieszasz z cebulą i smażysz (nie solisz mięsa w ogóle - szczególnie jest to ważne dla wołowiny). Wyciskasz 6-8 ząbków czosnku do smażącego się mięsa. Smażysz około 5 minut, aż czosnek straci najbardziej wonną właściwość. (Czytać: aż zepsujesz to co najzdrowsze w czosnku). Lekko podsmażone mięso z cebulą, wrzucasz do większego garnka z gorującym się sosem. Gotujesz paręnaście minut, aż mięso przejdzie aromatem sosu. Wciskasz pozostałe 2-4 ząbki czosnku, dosypujesz ziół. Gotujesz jeszcze 5 minut na bardzo małym ogniu. Gotujesz makaron. Wykładasz makaron na talerz, posypujesz startym drobno żółtym serem, na ser kładziesz sos. Posypujemy pietruszką/ koperkiem wedle gustu.
```

---


`Garnek wczytany - 2014` [@dmilith](https://twitter.com/dmilith)
