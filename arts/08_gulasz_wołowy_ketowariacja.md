### [2018-10-24] Gulasz wołowy (ketowariacja).
###### Składniki: Udziec lub łopatka wołowa, 300g tłuszczu kokosowego, 3 średnie cebule, 2kg papryki czerwonej (może być ramiro), 1kg świeżych pomidorów, średni por, dynia piżmowa, seler (korzeń), pietruszka (liście), czosnek (3-7 świeżych ząbków), pieprz, sól.

```
Mięso wyjmujemy z lodówki minimum 2 godziny przed rozpoczęciem przyrządzania! Nie solimy! Tłuszcz wkładam do głębokiego garnka, ustawiam go na średnim ogniu. Gdy cały tłuszcz się roztopi, wrzucamy na niego drobno pokrojone mięso. Smażymy aż pojawią się oznaki smażenia - smażymy tak długo aż woda odparuje a mięso nabierze ciemno-brązowej barwy. W ostatniej fazie smażenia mięsa dodaję cebule pokrojone w paski i drobno posiekane 3 ząbki czosnku. Siekam liście pietruszki na drobno i odkładam gdzieś na bok (przyda się później - warto odłożyć też część czosnku). Kroję drobno pory i wrzucam do mięsa. Smażę aż się wszystko zeszkli często mieszając drewnianą łopatką. Dopiero gdy mięso jest już usmażone solę wszystko wg uznania. (Mnie wychodzi 12 "szczypt" soli - przy założeniu, że mam 0.9 - 1.3kg mięsa). Przykrywam garnek i skręcam ogień na połowę obecnego. Daję się wszystkiemu poddusić przez około 15-20 minut. W międzyczasie sprawdzam czy mięsko jest już kruche i miękkie. Duszę tak długo, aż będzie samo rozpływać się w ustach. Trwa to zwykle 20-50minut (powolnego duszenia) - w zależności od rodzaju i jakości mięsa. W międzyczasie pozbywam się gniazd nasiennych w połowie dynii, ścieram ją na drobnej tarce i odstawiam tam gdzie leżą pokrojone liście pietruszki. Pomidory wrzucam do garnka z wrzątkiem na 2 minuty po czym zdejmuję skórę. Siekam je na drobną masę i wrzucam do garnka jeszcze zanim zaczynam kroić paprykę. Umytą i pozbawioną niejadalnych części paprykę kroję w w średnio-drobną kostkę i wrzucam do garnka. Na końcu dodaję wcześniej przygotowane liście pietruszki, startą połowę dynii i część czosnku. Dokładnie wszystko mieszam i daję się temu poddusić kolejne 5-10 minut na średnim ogniu (pod przykryciem). Gdy papryka tylko lekko zmięknie - wyłączam ogień pod garnkiem całkowicie. Smakuję i doprawiam wedle uznania - dopiero gdy wszystko trochę ostygnie. Zostawiam garnek odkryty aby odparowała nadmiarowa woda (i nie zaparzyła warzyw). Po ostygnięciu sos powinien naturalnie zgęstnieć dzięki wykorzystaniu dynii. Smacznego :)
```
